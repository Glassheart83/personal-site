---
layout: abstract
link: /about
---
#### Filosofia
***
Nel corso del tempo ho realizzato che, specialmente in Italia, esistono numerose realtà che stanno affrontando un processo di modernizzazione informatica che spesso si dimostra essere più difficile, contorto e costoso del previsto.
Quello che spesso manca a queste realtà è la visione di insieme: da un lato non si riesce a capire un modo complessivo per ristrutturare il proprio business in un'ottica "digitale", dall'altro non si possiede il know-how interno per individuare le giuste soluzioni alle giuste necessità.
Il risultato è rivolgersi spesso a prodotti commerciali molto costosi, non pensati per le proprie necessità, o a grosse aziende di consulenza, che spesso non hanno le risorse per valorizzare clienti di medie dimensioni.

Ho speso gran parte della mia carriera professionale nell'imparare il business delle realtà in cui mi trovavo inserito, spesso molto complessi e specifici, e mi sono accorto di averlo fatto bene, con risultati tangibili.

Credo che tra un bravo sviluppatore ed un vero solutions architect la differenza sia proprio questa: capire il business del cliente il più possibile, imparare le sue necessità e le soluzioni dettate dalla sua esperienza, e rielaborare il tutto per concepire la migliore soluzione possibile ritagliata specificatamente sulle sue esigenze, da un punto di vista il più possibile coinvolto.

La mia filosofia è quella di proseguire su questa strada, portando anche alle realtà produttive che difficilmente ne avrebbero l'occasione un modo più snello, più personalizzato, più aderente al business, di concepire soluzioni software.